<!-- Brief
[This file contains description of work shifts simulated in the timetable. The description is in Czech language.]
-->

# Popis služeb v TT
## Ranní na Esu (vlak Mn82741)
Nastupujete na ranní manipulák z Havlíčkova Brodu do Jihlavy. Lokomotiva 363 078-7 poveze zátěž typu S o hmotnosti 550,6t. Souprava je připojená. 
Po načtení simulace zkontrolujte stav bzrd jednotlivých vozů (náhodné poruchy brzd v OR CZSK). Doporučuji přepočítat brzdná procenta.
Při chladnějším počasí si nezapomeňte na stanovišti zatopit!
Cesta je bez mimořádností na trati.

Je záhodno mít "nacvičeno" přechody mezi stanovišti, včetně obsluhy klíče k pultu, zabezpečovače, kompresorů, atd.

- Číslo vlaku: Mn82741 (vlak Mn82741)
- Hmotnost soupravy: 637,6t
- Délka soupravy: 268,988m
- Počet vozů: 18
- Počet náprav: 70 (45 náprav pro ARR)
- Režim brzdy: P
- Brzdná hmotnost: 225 t
- Brzdící procenta: Nutno spočítat po revizi brzd (potřebná Bp = 42%)
  - Pro Bp > 42% je možné jet až 70km/h
  - Pro Bp > 38% je možné jet max 65km/h
  - Pro Bp > 31% je možné jet max 60km/h
  - Pro Bp > 25% je možné jet max 55km/h
- Nejvyšší dovolená rychlost: 70km/h

Pozor na poznámku v SJŘ - od km 200 platí rychlost 65km/h (oblouk před vjezdem do Jihlavy, kde se láme sklon)!
V Jihlavě popotáhněte soupravu až k návěstidlu.
Po příjezdu do Jihlavy lokomotiva točí na vlak R610. Lokomotiva je odpojena "okamžitě" po zastavení, nicméně vyčkejte na návěst "posun dovolen". Připomínám nutnost rozsvítit návěstní světla pro posun na obou koncích lokomotivy.
Pojedete na výtažnou kolej, potom po 5.koleji na severní zhlaví a odtud zpět na soupravu R610 na 13k.
Po připojení soupravy máte dostatek času - odjezd R610 je až v 5:02. Nezapomeňte zapnout vlakové topení. Bude potřebné zastoupit práci vozmistra (který ještě spí) a povolit ruční brzdy a přestavit brzdiče do polohy R.
Proveďte zkoušku brzdy (menu F5, tlak v potrubí na 4,7b, odbrzdit + zkouška těsnosti). Vlakvedoucí se bude hlásit ve 4:55 (kdy dojde k aktivaci vlaku).

- Číslo vlaku: R610
- Hmotnost soupravy: 342t
- Délka soupravy: 163m
- Počet vozů: 7
- Počet náprav: 32 (32 náprav pro ARR)
- Režim brzdy: R
- Brzdná hmotnost: 424 t
- Brzdící procenta: 123% (potřebná Bp = 62%)
- Nejvyšší dovolená rychlost: 80km/h

Služba oficiálně "končí" v Havlíčkově Brodě. Cesta je zabezpečená do Okrouhlice.

Okolní provoz:
- před manipulákem jede na Budějovice uhlí, nicméně hráč se s ním "nepotká"
- V Dobroníně je plánováno křižování s Vn47506
- V Jihlavě manipulák přebírá 742 směr Jemnice (odjezd v 4:25)
- Plánovaný odjezd Pn68200 z Jihlavy v 4:00
- Plánovaný průjezd Vn47534 z Jihlavy v 4:14
- Odjezd Os14830 z Jihlavy v 4:33
- Příjezd Os8330 do Jihlavy v 4:53
- Křižování s Os5931 v Dobroníně
- Průjezd Rn44743 v Havlíčkově Brodě
- Příjezd a obrat Pn62801 v Havlíčkově Brodě
- Plánované míjení s Os5933 mezi HavlBrodem a Okrouhlicí

## S manipulákem a 742 směr Jemnice (vlak Mn82741_nastupDepo)
Nástup do služby je v 3:50 (nejlépe v režimu Cold&Dark) v depu na rampě vedle "strojmistrů". Poté jedete na kolej 101 (ranžírka na hranici depa), kde čekáte na odvěšení lokomotivy 363, která vám přivezla Mn82741 z Havlíčkova Brodu. Po povolení k posunu cca v 4:00 jedete na výtažnou kolej a točíte na vlak Mn82741. Provedete zjednodušenou zkoušku brzdy (souprava se nezměnila).
Odjezd vlaku je v 4:25, takže je dost času na vyplnění dokumentů a na kávu v dopravní kanceláři (anebo aspoň z automatu). Během jízdy do stanice Okříšky (kde zatím trasa končí) křižujete v Lukách nad Jihlavou (křižování s Os4872, 23 minut) a v Bransouzích (křižování s Os4802, 18 minut), tam zastavte ještě před nástupišti, ať se cestující nemusí drát přes koleje).

- Číslo vlaku: Mn82741 (vlak Mn82741_nastupDepo)
- Hmotnost soupravy: 637,6t
- Délka soupravy: 268,988m
- Počet vozů: 18
- Počet náprav: 70 (45 náprav pro ARR)
- Režim brzdy: P
- Brzdná hmotnost: 225 t
- Brzdící procenta: Nutno spočítat po revizi brzd (potřebná Bp = 49%)
  - Pro Bp > 49% je možné jet až 65km/h
  - Pro Bp > 35% je možné jet max 65km/h
  - Pro Bp > 31% je možné jet max 60km/h
  - Pro Bp > 25% je možné jet max 55km/h
- Nejvyšší dovolená rychlost: 65km/h

Služba oficiálně končí v Moravských Budějovicích.

Okolní provoz:
- nástup a odjezd vlaku Os4803 v Jihlavě
- posun lokomotivy odstupující z Mn82741 a nastupující na R610
- křižování s Os4872 v Lukách nad Jihlavou
- křižování s Os4802 v Bransouzích
- průjezd vlaku Sp1661 v Okříškách


## Ranní osobák do Brna (vlak Os4803_nastup)
První ranní osobák do Brna budeme přistavovat ke 2. nástupišti. Služba začíná nástupem na lokomotivu (vlak "Os4803_nastup", nejlépe v režimu Cold&Dark) na koleji 3a. Po oživení lokomotivy vytáhneme soupravu z 19. koleje a přistavíme ke 2. nástupišti. Soupravu objedeme a zapneme vytápění / dobíjení soupravy. Toto by mělo být dokončeno před 3:25, kdy je plánovaný průjezd nákladního vlaku.
Provedeme zkoušku brzdy.

**Pozn.:**
- *pro začátek s "mrtvou" mašinou: po nahození bude chvilku trvat, než se dofoukají jímky. To je typicky čas na kontrolu "papírů". Soupravu vyzvedáváte přibližně v čase 3:08 - 3:10. Nějaký čas musíte věnovat kontrole a přípravě soupravy (brzdy, topení, bržděnka atd.). Vozmistr dá "povolení" k posunu nejdříve v 3:11. Po přistavení soupravy se počítá s časem cca 3:15 pro zahájení objetí soupravy.*
- *pro začátek s "nahozenou" mašinou: na začátku máte až zbytečně moc času. Úkony viz výše se minimalizují, proto tam budou nudné prostoje.*
- *Obecně: některé návěsti neodpovídají režimu "posun", ale to už je vlastnost tratě BP. Posunujte i na návěsti pro jízdu vlaku. Určitě pomůže znalost místních poměrů a obvyklých manipulací.*

<!-- Nástup lze přeskočit výběrem vlaku "Os4803". -->

- Číslo vlaku: Os4803 (vlak Os4803_nastup)
- Hmotnost soupravy: 342t
- Délka soupravy: 163m
- Počet vozů: 3
- Počet náprav: 16 (16 náprav pro ARR)
- Režim brzdy: R
- Brzdná hmotnost: 424 t
- Brzdící procenta: 123% (potřebná Bp = 62%)
- Nejvyšší dovolená rychlost: 80km/h

Služba oficiálně končí v Třebíči, nicméně lze dojet až do Brna.

Okolní provoz:
- Plánovaný příjezd Pn68200 v 3:05 (odjezd v 4:00)
- Průjezd Vn47506 v 3:25
- Průjezd Pn47537 v 3:45
- Příjezd Mn82741 v 3:55 a následná manipulace
- Křižování s Os4872 v Okříškách

<!--
## Ranní "hradečák" (vlak MR980_nastup)
Nástup v "bezpečně" ranních hodinách (nejlépe v režimu Cold&Dark) začíná přistavením soupravy k nástupišti. Následné vyčkávání k odjezdu na 13k dává prostor k vyplnění dokumentů a kontrole rozkazu. Nejsou očekávané žádné komplikace, takže jízda je rychlá a nudná. Vzhledem ke stavu trati BP jízda končí v Havlíčkově Brodě.

- Číslo vlaku: R980 (vlak MR980_nastup)
- Hmotnost soupravy: 126t
- Délka soupravy: 70.26m
- Počet vozů: 2
- Počet náprav: 12
- Režim brzdy: R
- Brzdná hmotnost: 
- Brzdící procenta:
- Nejvyšší dovolená rychlost: 80km/h

Služba oficiálně končí v Havlíčkově Brodě.

Okolní provoz:
- 
-->
